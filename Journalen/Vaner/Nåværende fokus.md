Dette skal være en måte for meg å holde oversikt over hvor fokuset mitt skal være, og hvordan jeg skal bruke den begrensede tiden jeg har for å balansere på den stien jeg føler vil hjelpe meg å bli mest tilfreds.

###### 1. Bestå eksamener
- Dette er essensielt nå. Hver dag, frem til 10. juni, føler jeg at jeg må sette av minst to blokker med deep work hver dag for å ikke bare oppnå dette målet, men for å kunne bestå med gode resultater og ikke la det skape stress i hverdagen min. Dette bør være blant de tre første rundene med deep work om dagen, da det krever mest fokus.

###### 2. Skaffe meg jobb
- Også essensielt nå, da jeg jeg føler det stresser meg en del og at det er viktig at kommer på plass. Jeg tenker jeg i første omgang kan sette av en deep work-blokk om dagen til dette utover ettermiddagen, også får jeg se om det er tilstrekkelig.

###### 3. Fullføre sertifisering i HR
- Dette tror jeg vil hjelpe meg i forsøket på å skaffe seg jobb, fordi det viser en slags vilje som nok er sjelden blant unge jobbsøkere i det feltet. Det bør gå en blokk til dette om dagen, gjerne den ene som er igjen etter at jeg har gjort skolearbeidet. 

###### 4. Jobbe med å få på plass vaner
- Trening er viktig her. Jeg tror etter to eller tre blokker med deep work er et hensiktsmessig tidspunkt, og nå om dagen innebærer det litt refleksjon for at jeg skal finne ut av hvor lenge jeg skal holde på med baseprogrammet før jeg går videre. På hviledagene går jeg den lange turen over fjellet eller en annen tur.