På et eller annet punkt kunne jeg tenkt meg å skrive. Ikke på den måten jeg vanligvis skriver, hvor jeg lar ord på ord komme slik de føler i et forsøk på å bli bedre kjent meg selv. Men i et forsøk på å gi et verdig bidrag til verden rundt meg, en slags tekst om tanker jeg har gjort meg basert på egne opplevelser som jeg tror også kan komme andre til gode. Hva det kan være vet jeg ikke. Ikke enda, i alle fall. Kanskje kan det komme i form av fiksjon, i form av en slags tekst om en skjønnlitterær karakter som forsøker å hanskes med alt det som innebærer å være menneske. Kanskje er det noe storslått, som karakterens konflikt med eksistensiell angst eller følelse av total kjærlighetssorg etter et skikkelig vanskelig brudd. Eller kanskje er det en karakter som pendler til jobb, og som på reisen oppfatter alt det han har tatt for gitt i nytt lys, et lys av nysgjerrighet og beundring. Eller kanskje det vil grunne i sakprosa, en slags siste refleksjon rundt lærdommen jeg har opparbeidet meg gjennom karrieren eller en forskningsartikkel som aldri vil bli sitert, men som jeg fortsatt beundrer med stolthet da jeg ser meg selv i speilet og kan fortelle meg selv at jeg gjorde mitt beste, og at det viktigste var hva jeg følte underveis. Jeg vet ikke. Og slik kommer det nok til å forbli i all overskuelig fremtid. Paradoska