**Kjøkøy, 05.05.2024**.

	Det å skrive er sjeldent en fristende aktivitet. Det er så mange andre steder oppmerksomheten min heller vil, så mange sanser å fortape seg i som gjør at jeg kan forsvinne inn under en dyne av behag. Det er nok dette behaget som skaper en indre aversjon mot å sette meg ned for å se hva som dukker opp. Når jeg skriver eksisterer det ikke noe behag å gjemme meg bak. Selv dagdrømming, mitt siste forsvar mot å være tilstede, må gi tapt når jeg vandrer i teksten sin verden. Men det som er så spennende i tekstens verden er at det egentlig er min verden, en verden hvor jeg alltid kan se hvor jeg har gått men aldri med sikkerhet kan vite hvor jeg skal. Det er det som gjør det å skrive så spennende for meg. Jeg kan aldri med sikkerhet vite hva som kommer til å dukke opp når jeg skriver, og heller ikke hvorfor det dukker opp. Det å skrive, uavhengig av om du skriver om verden på utsiden eller verden på utsiden, vil alltid være en reise i det bevisste og det underbevisste, fordi ordene som blir skrevet alltid er et resultat av den som skrev de. Mange mener at tekst skrevet av kunstig intelligens er langt bak menneskelig intelligens fordi teksten kunstig intelligens skriver kun er et resultat av tekst som har blitt skrevet tidligere. Men hvor ulikt er dette egentlig oss selv? Er ikke all tekst vi skriver også basert på våre egne erfaringer, både de vi selv har gjort oss og de trekkene vi har blitt tilegnet på bakgrunn av millioner av år med evolusjon? Kunstig intelligens kan ikke skape noe nytt ut av ingenting, men kan vi? Er ikke alt vi gjør et resultat av alt det som har blitt gjort? Hvordan kan vi bedømme kunstig intelligens sin evne til å skape noe nytt når vi selv er bundet nede av vår egen bevisste og ubevisste eksistens? ''''''''''''''11111'1'1''''''11111111'